<!DOCTYPE html>
<html>

<head>

	<link href='https://fonts.googleapis.com/css?family=Noto Serif|Noto Sans' rel='stylesheet'>
<style>
body {
  font-family: Helvetica, sans-serif;
}
h2 {font-family: Noto Serif, Serif}
h2 {margin-top: 1%;}
h2 {margin-left: 2%;}

h5 {margin-top: 1%;}
h5 {margin-left: 2%;}
h5 {margin-right: 5%;}

p {margin-top: -1%;}
p {margin-left: 4%;}
p {margin-right: 5%;}


p{text-align: justify;}

h2 {font-size: 20px}
h5 {font-size: 10px;}
p {font-size: 14px}

h5 {font-weight: lighter;}

a {color: #3066BE}
a:hover {cursor: hand;}
body {background-color: #white;}
a:hover {cursor: hand; color: #FF33F6}
a { text-decoration: none; }

p {color: #272323}
h2 {color: #272323}
h5 {color: #272323}
</style>

</head>


<body>

<h5> Alessandra Comparetto 1228 Sociologia della comunicazione ISIA U A.A. 2022/23 </h5>
<h2>Le cose che parlano</h2>
<p> Le cose che parlano è un progetto <i>crowdsourced</i>, digitale e sonoro che dà voce agli oggetti e li rende i narratori. In particolare esamina gli oggetti tramandati perché prima di arrivare a noi sono stati di qualcun’altro, hanno fatto un lungo percorso e hanno vissuto diverse esperienze. Sono oggetti che nascondono ricordi e conoscenze. Decidendo di condividere questi racconti si contribuisce alla creazione di un archivio di sapere condiviso, archivio che si fonda sull’ascolto.<br>
<br>
<!-- indice?-->
<strong>1 Storie degli oggetti</strong> <br>
È cosa comune pensare che le cose siano silenziose e che le persone parlino. Il mio progetto vuole dare <b>voce</b> agli oggetti. In particolare agli <b>oggetti tramandati</b> che nascondono storie, percorsi, biografie. Attraverso un oggetto possiamo risalire alla vita, ai pensieri, ai modi di fare della persona che lo ha posseduto. Un oggetto può essere stato di vitale importanza in una determinata situazione, può essere il pretesto per parlare di un’esperienza che ci ha fatto cambiare il modo di vedere le cose, oppure può racchiudere una conoscenza antica.<br>
<br>
<strong>1.1 Perché ascoltare</strong> <br>
Perché è importante ascoltare? Il patrimonio culturale dell’umanità, da quando l’essere umano ha sviluppato il linguaggio, ha privilegiato la trasmissione orale. Il mio progetto vuole riportare l’attenzione all’ascolto e rendere gli oggetti i narratori. Attraverso questi oggetti possiamo condividere delle storie, dei saperi, dei ricordi.<br>
<br>
<strong>2 Scambiare/ ereditare/ tramandare</strong>
Leggendo La vita sociale delle cose, saggio a cura di Arjun Appadurai, ci imbattiamo subito nel concetto di scambio. “È lo scambio che delinea i parametri di utilità e rarità, piuttosto che il contrario, ed è lo scambio che crea il valore”<sup>1</sup>. Lo scambio può essere economico, di conseguenza il valore è il denaro. Un po’ diverso è il baratto e un’altra cosa ancora lo scambio di doni. Tutte queste possibilità sono ben conosciute e descritte in famosi saggi di antropologia.<br>
Esistono però oggetti che non vengono scambiati, che non acquistiamo, oggetti silenziosi che entrano a fare parte della nostra vita perché ereditiamo. A metà tra un regalo e una scoperta, sono oggetti che per qualcun altro potrebbero anche essere spazzatura, eppure, per noi sono carichi di valore (che cos’è il valore? Su questo torneremo più tardi). Sono oggetti che possono raccontare storie che altrimenti andrebbero perse.<br>
Perché è importante ricordare? Perché, così come canzoni, favole e leggende, questi oggetti tramandano conoscenza. Questo sapere da trasmettere si può manifestare in molti modi diversi: può essere solo il ricordo di un volto ingiallito di una vecchia foto, i passaggi di una ricetta, le istruzioni per costruire qualcosa, un’esperienza che ti ha cambiato la vita, una storia che fa sorridere o una riflessione importante che ti ha fatto scoprire qualcosa di nuovo. <br>
<br>
<strong>2.1 Oggetti amati</strong><br>
Jean Baudrillard nel libro Il sistema degli oggetti include un capitolo che si chiama Il sistema marginale: la collezione. Scrive: “Tra le altre accezioni dell’oggetto, <i>Littré</i> dà anche questa: “Tutto ciò che è causa e soggetto di una passione. In senso figurato e per eccellenza: l’oggetto amato.”
Ammettiamo che gli oggetti quotidiani siano veramente oggetti di una passione, la passione della proprietà privata, il cui investimento affettivo non è inferiore a quello delle passioni umane. […] L’oggetto puro, privo di funzioni, o astratto dal suo uso, assume uno statuto strettamente soggettivo: diventa oggetto da collezione. Cessa di essere tappeto, tavola, o bussola o giocattolo, per diventare “oggetto”. Uno “splendido oggetto”, dirà il collezionista.” <sup>2</sup> <br>
<br>
<strong> 3. Biografia degli oggetti </strong> <br>
Le cose, gli oggetti, sono vivi, o meglio, hanno una biografia. Un oggetto può attraversare diversi cambiamenti nel corso del tempo, può diventare una merce, oppure spazzatura. Anche il suo valore può cambiare.
Un oggetto racchiude in sé diverse biografie. Prima di arrivare a noi un oggetto può fare un lungo percorso e imbattersi in molte situazioni diverse. Una cosa che per te è da buttare per me è un tesoro che trovo per strada.<br>
Si può parlare di entrare e uscire dallo stato di merce, si può parlare di oggetti resi sacri, di oggetti che diventano unici, di oggetti che percorrono tutto il mondo, di oggetti che esistono da moltissimo tempo, di oggetti che sembravano importantissimi e adesso nessuno ne vuole uno. In tutte queste situazioni è il valore che gioca un ruolo fondamentale.<br>
<br>
<strong>4 Valore</strong> <br>
George Simmel, autore di Filosofia del denaro (1978), definisce il valore non come una proprietà intrinseca degli oggetti ma come un giudizio espresso su di essi. Il valore nell’ambito economico è legato al denaro. Il valore di scambio è la proprietà del bene di acquistare altri beni. Ma l’economia non è il solo aspetto che possiamo analizzare.
Sfogliando qualsiasi dizionario alla voce “valore” ci troveremo davanti una lunga colonna, se non addirittura una pagina intera, in cui si alternano definizioni di economia con filosofia, oppure musica e modi di dire. Scopriamo che valore, riferito ad una persona, può indicare grandi doti intellettuali o morali, oppure un coraggio eroico. Oppure ancora valore è sinonimo di efficacia , e così via.<br>
Come definire, invece, il valore che ha un vecchio peluche con cui giocavi da bambino? Oppure quella maglietta bucata che ti ostini ad indossare? O la vecchia fotografia di un parente sconosciuto in guerra? Questi oggetti inutili-ma-importanti sono carichi di valore per il singolo ma robaccia da buttare per il mondo. Perché questi oggetti sono così importanti?<br>
<br>
<strong>4.1 Come viene attribuito</strong><br>
Come scrivevamo prima, Appadurai pone una particolare importanza nello scambio, è lo scambio che definisce il valore di un oggetto.<br>
Igor Kopytoff in merito scrive che nel mondo perfettamente mercificato ogni cosa è scambiabile, vendibile. Le cose uniche, rare, sono quelle senza prezzo. Hanno un valore ambiguo ed è difficile capire se e come possono essere scambiate. Una cosa senza prezzo però non è per forza inestimabile, spesso può anche essere priva di qualsiasi valore. È attraverso la cultura che alcune cose restano “ambiguamente singolari”e quindi non mercificate.<sup>1</sup><br>
<br>
<strong>4.2 Come cambia nel tempo</strong> <br>
“È evidente che nelle società complesse vi sia un forte desiderio di singolarizzazione, molta della quale è soddisfatta individualmente mediante una singolarizzazione privata, spesso su principi terreni come quello che regola il destino dei cimeli di famiglia e allo stesso modo delle vecchie ciabatte: la longevità della relazione le assimila in un certo qual modo alle persone e rende impensabile il separarsene.”<sup>1</sup> <br>
Ricapitolando, esistono oggetti mercificati e oggetti unici, con un valore ambiguo. Può succedere col tempo che il valore di un oggetto cambi diverse volte, o che questo oggetto diventi prima una merce, poi spazzatura e poi qualcosa di raro e di grande valore. Si tratta, per esempio, di oggetti da collezione.<br>
<br>
<strong>4.2.1 <i>Pre loved</i></strong><br>
“Molti dei nuovi “oggetti collezionabili” […] sono analogamente intrappolati in questo paradosso: nel momento in cui si rendono più singolari e degni di essere collezionati, diventano preziosi; se sono preziosi, acquisiscono un prezzo e diventano una merce, e in tal senso la loro singolarità viene compromessa”<sup>1</sup><br>
Anche i processi di mercificazione hanno iniziato ad attingere da questo strano valore delle cose che hanno un passato, una storia da raccontare. Quando si compra un capo di abbigliamento usato, per esempio, ci si imbatte sempre più spesso nelle parole <i>pre loved</i> più che <i>second hand</i>. È più desiderabile comprare un maglione pre-amato piuttosto che di seconda mano. Sembra che neanche l’affetto è riuscito a sfuggire allo sfruttamento economico.<br>
<br>
<strong>5 Archivio digitale: valore smaterializzato</strong><br>
Abbiamo visto che gli oggetti materiali sono carichi di valore, economico o affettivo ma sempre astratto. Così l’archivio di oggetti parlanti che propongo trova il suo spazio dove lo spazio non c’è. È digitale, immateriale.<br>
<br>
<strong>5.1 Condivisione dei saperi: contro la mercificazione delle informazioni</strong><br>
Carla Bianco in dall’evento al documento, scrivendo quanto riguarda dei compensi che un informatore può, deve o non deve ricevere, afferma che secondo lei è meglio astenersi dal dare qualsiasi compenso ad un informatore il primo motivo è “non introdurre criteri di mercificazione delle informazioni”<sup>3</sup>.<br>
L’archivio digitale è anche questo: una risorsa di conoscenza collettiva senza limiti, accessibile da qualsiasi parte del mondo. Una biblioteca elettronica consultabile da tutti. Anche l’idea stessa di internet, del sito, dell’ipertesto, del collegamento è legata al rifiuto di porre dei limiti, anche economici, a ciò che si può apprendere.<br>
<br>
<strong>6 Le cose che parlano</strong><br>
Questo è il nome che ho scelto per il mio progetto. Le cose prendono vita e decidono di raccontarci qualcosa.<br>
<br>
<strong>6.1 Gli orecchini a Gondola</strong><br>
L’oggetto da cui è nata l’idea sono un paio di orecchini, modello “a gondola”, che mia mamma mi ha consegnato quando ho fatto 18 anni, il giorno in cui ho deciso di bucare le orecchie. Questi orecchini sono chiaramente un oggetto che appartiene al passato, lo smalto colorato che li copriva si è perso, lasciando solo qualche macchia qua e là. Quando mia nonna ha saputo che ero diventata io la proprietaria degli orecchini mi ha rivelato che sono stati tramandati da madre in figlia per sei generazioni.<br>
La prima proprietaria si chiamava Maria Barrile, nata nel 1828 dall’unione di Paolo Barrile e Rosaria Costa. È strano tornare così tanto indietro nel tempo da non riconoscere come familiari i nomi dei tuoi (bis bis bis bis) nonni. Maria Barrile viveva a Pietraperzia, un paese al centro della Sicilia, così come mia nonna da giovane. Non si sa quando è entrata in possesso di questi orecchini ma si presuppone che quest’ultimi siano il frutto di artigianato siciliano. Probabilmente sono stati comprati in una delle grandi città, Palermo o Catania, oppure la più vicina Caltanissetta. Si suppone che questi orecchini avessero un certo valore, che fossero un gioiello da donna adulta, un bene prezioso, l’oro, da tramandare.<br>
Maria con suo marito, Calogero Giannone, ha avuto cinque figli, tra cui Concetta Giannone, la successiva proprietaria. Concetta è nata nel 1872. Di lei sappiamo poco, soltanto che nel 1906 ha partorito la sua unica figlia: Angela Maria Sillitto.<br>
Angela è la madre di mia nonna. Maria è morta nell’anno in cui è nata mia nonna. Quello che si ricorda mia nonna è che sua madre, Angela, non indossava mai gli orecchini. Riteneva che erano un gioiello adatto ad una ragazza giovane e per questo motivo mia nonna ha iniziato ad indossarli quando aveva 12 anni.
Mia nonna si chiama Concetta, come sua nonna, La Monica. È nata a Pietraperzia il 28 gennaio 1942 e adesso vive ad Alcamo, a metà strada tra Trapani e Palermo. Questi orecchini li ha indossati da bambina e li ha indossati da sposata. Dopo un po’ la moda è cambiata e li ha indossati di meno, ma li ha conservati riconoscendo il loro valore. Sono sempre stati un ricordo importante per lei, una rappresentazione dei suoi legami, delle sue origini, anche un tramite per conoscere la nonna che non ha mai visto.<br>
Il 4 giugno 1968 è nata ad Alcamo mia madre, Caterina Di Franco. È stato tra la fine degli anni ‘70 e l’inizio degli anni ‘80 che ha indossato questi orecchini per la prima volta. Ricorda che erano gli orecchini più particolari che aveva. Ricorda anche che una sua professoressa delle medie, amante di gioielli d’antiquariato e moglie di un gioiellliere, le aveva chiesto di venderlglieli.<br>
Ad un certo punto alla fine degli anni ‘70 le cose antiche non erano considerate di valore ma vecchie e obsolete. Si voleva sempre qualcosa di nuovo. Mia mamma crede che ad un certo punto se non fossero stati d’oro sarebbero stati buttati. L’oro non si butta, neanche se è un oro del 1800, una lega scarsa e che oggi non vale molti soldi.
Oggi questi orecchini hanno acquistato un nuovo valore. Sono rari, sono unici. Che siano d’oro o di latta sono vintage, sono tornati preziosi.<br>
A prescindere da le logiche del mercato, questo oggetto è carico di valore affettivo, e se ad un certo punto è riuscito ad arrivare qui e ora e anche grazie a questo.
La storia di questi orecchini fa capire quanto può cambiare la percezione che abbiamo di un oggetto, nel corso del tempo, in base al valore che gli attribuiamo.<br>
<br>
<strong>6.1.1 Chiacchiere con la <a href="nonnacettina2particolare.jpg">nonna </a></strong><br>
“Questi orecchini erano a casa mia, li aveva mia madre e io da bambina li vedevo sempre, li guardavo, mi piacevano. Non aveva soltanto questi, ne aveva tanti altri. E poi quando sono diventata più grande, 12 o 13 anni, intorno ai 13 anni, qualche volta me li mettevo. Mi piacevano, li alternavo con altri orecchini, li ho portati fino a grande, ragazza, li ho portati da sposata. Anche dopo che è nata tua madre, poi la moda cambiava e ho usato altre cose. Questi orecchini tua madre li ha conosciuti a casa, andava al liceo e qualche volta se li metteva, anche quando era all’università, poi non li ha voluti portare più. Li ha tenuti lei e ora sono passati a te e so che ti sono piaciuti, sono contenta.<br>
Io so che questi orecchini appartenevano alla mia bisnonna, la nonna di mia madre. Appartenevano alla famiglia di mia madre .Ricordo anche che c’era una cugina da parte di mia madre che aveva simili a questi ma più grandi, molto molto grandi. A me piacevano più questi piccolini. Non so gli altri a che parenti di questa zia sono andati a finire.
Andando a memoria la data certa non so dirla. Ma sono orecchini io penso dei primi dell’ottocento, considerando che erano orecchini della nonna di mia madre. Mia madre è nata nel 1906, la data di quando è nata sua mamma non la so, ‘860... non saprei dire con esattezza. E quindi questi qui erano di un’epoca ancora precedente. Erano della mamma di mia nonna, la famiglia Giannone a Pietraperzia.<br>
Penso che allora quando compravano questi oggetti li compravano o a Caltanissetta o a Palermo, come centro dove si trovavano queste cose. Perché Pietraperzia era un paese, allora era grande perché faceva 15mila abitanti però quando compravano delle cose importanti andavano o nel capoluogo di provincia, perché prima Pietraperzia era provincia di Caltanissetta, e chi aveva la possibilità andava nei centri più importanti, per esempio Palermo o Catania. Per cui non so con esattezza dove sono stati fatti, comun- que penso che sia oreficeria siciliana. Potevano averli fatti a Palermo e poi li vendevano a Caltanissetta. Dev’essere stato artigianato siciliano, ecco, orafi siciliani, io penso così.<br>
Sono di famiglia. Mia mamma era figlia unica quindi le cose di sua mamma sono rimaste tutte a lei e tra gli oggetti come orecchini, spille, per esempio so che c’è un orologio a spilla molto bello che so che è del ‘700, perché mi diceva così mia madre, e sono rimasti tutti a lei. La mamma di mia nonna aveva più figli per cui erano delle persone che stavano bene economicamente, ecco. E quindi avevano anche questi og- getti che allora erano oggetti di un certo valore. Li avrà divisi tra le figlie. Infatti c’era la cugina di mia madre che aveva orecchini simili però di dimensione più grande, e io so che queste cose provenivano tutte dalla famiglia di mia nonna, della mia bisnonna.<br>
Mia nonna si chiamava Concetta come mi chiamo io, Giannone. Però come si chiamava sua madre non so, posso documentarmi e vedere di rintracciare come si chiamava. Secondo me doveva chiamarsi Caterina però non sono sicura.
Comincio dalle origini: la mia bisnonna, mia nonna, mia madre, mia figlia e mia nipote. Tu sei la sesta persona che possiede questi orecchini. Quindi sei generazioni.
È un ricordo di famiglia, ha un valore importante perché risale a tante persone della nostra famiglia.<br>
Li indossavo per andare a scuola. Anche se andavo a scuola mi mettevo gli orecchini. Poi quando si usciva, ci si vestiva... non mettevo solo questi ma li mettevo spesso.
Mia madre non li ha indossati, io non glieli ho visti mai, indossava altri orecchini. Perché magari riteneva che questi erano orecchini più adatti a ragazze o persone più giovani. Mia nonna non l’ho conosciuta perché è morta due mesi dopo che sono nata io. Per cui non so dire se lei li portava o non li portava.<br>
Per me è un oggetto al quale sono molto affezionata, diciamo una cosa affettiva perché mi riporta agli affetti più cari, a mia mamma, a mia figlia, a mia nipote, a mia nonna anche se io non l’ho conosciuta però ne sentivo parlare sempre. Ha un’importanza... Il valore più importante più che quello economico per me è il valore affettivo di questo oggetto.
A proposito di cose tramandate in famiglia, mia madre raccontava che nel passato quando c’erano ragazze in età da marito, da sposarsi… i matrimoni non è che ci si incontrava come oggi, incontri un ragazzo e lo frequenti, i matrimoni erano un po’ combinati. C’era un giovane di Pietraperzia che corteggiava, voleva farsi fidanzato con una di queste cugine di mia madre. La famiglia di questo giovane era una famiglia benestante e diceva noi siamo più ricchi della famiglia Giannone, cercavano un partito anche dal punto di vista economico. La famiglia di mia nonna, sua madre, la mia bisnonna ha detto noi abbiamo tanto oro che a loro li possiamo coprire, lo possiamo misurare <i>co nu munniddo</i>, è una misura agricola siciliana, è un contenitore di legno dove misuravano il grano, la farina... Per dire che loro stavano bene, loro si volevano sentire più importanti di noi, non abbiamo bisogno dei loro soldi. Cose che ora non si discutono più.”<br>
<br>
<strong>6.1.2 Chiacchiere con la <a href="settembre75alcamo marina.jpeg">mamma</a></strong><br>
Questi orecchini mi sono stati regalati da mia mamma nel 1984... o comunque a metà degli anni ‘80, dicendomi che erano degli orecchini di mia nonna materna. Mia madre li chiamava orecchini modello a Gondola. Erano degli orecchini di famiglia. Ricordo che piacevano molto alla mia professoressa di inglese che aveva il marito gioielliere, ama- va i gioielli d’antiquariato, li voleva venduti. Io ero piccola, me li chiese, li ha voluti vedere, me li ha fatti togliere e li ha guardati da tutti i lati... Ovviamente non li abbiamo venduti perché sono degli orecchini di famiglia, al di là del valore venale c’era un valore affettivo.<br>
Ricordo che portavo questi orecchini... erano i primi orecchini diversi da quelli classici che indossavano le bambine negli anni ‘80, con la perlina, semplici. Questi erano più elaborati e mi piacevano tanto. Li indossavo alle medie, non ho tantissimi ricordi di come sono stati tramandati questi orecchini.
Adesso mi è venuto in mente, mia nonna è morta quando ero in prima media tra il 1979 e il 1980... quindi probabil- mente la prima volta che li ho indossati è stata tra la fine degli anni ‘70 e l’inizio degli anni ‘80.
Quando tu hai fatto i buchi alle orecchie, l’anno della maturità, dei 18 anni eri interessata e mi hai chiesto se avevo degli orecchini da darti. Volevi degli orecchini diversi, non da bambina e ho pensato di darti questi perché erano i primi orecchini da grande che io ho avuto. Li ho dati a te e non a tua sorella perché eri interessata alle cose di famiglia e pensavo che ti potevano piacere, tu sei più legata a nonna Cettina e vi somigliate anche tanto, somigli anche a sua nonna che era la proprietaria di questi orecchini, perché la nonna Cettina le somiglia tanto, quindi ho pensato fosse una cosa più genealogica, di pertinenza genetica. Tua sorella non ne è mai stata attratta, non credo sia mai stata incuriosita.<br>
Soprattutto alle persone anziane, signore di una certa età. Talvolta vedo degli orecchini come questi o un modello più piccolo o simile. Probabilmente doveva essere una manifattura locale artigianale siciliana o dell’epoca. Sono orecchini che adesso non si trovano in gioielleria. Era un modello antico... magari degli anni ‘20? Non so dire. Ma sempre li vedo a donne di una certa età. Persone che non conosco ma conoscendo il modello degli orecchini li riconosco. Non li ho mai visti ad una ragazza. Non c’era nessuna persona di quelle che io conoscevo che li indossava.
Questo modello, essendo un modello antico, c’è stato un periodo negli anni ‘70 o ‘60, in cui le cose antiche erano considerate obsolete.Non c’era questo amore, questo dare un valore agli oggetti di un’altra epoca. Addirittura le cose vecchie si buttavano. Le cose d’oro no perché avevano un valore venale, l’oro non si butta mai. Comunque tutto ciò che era antico veniva messo in un cassetto. Non esisteva il vintage, veniva considerato come una cosa <i>tascia</i>, in italiano non so come dire. Non veniva apprezzato tutto ciò che era antico. Si cercava di avere sempre le cose nuove, le cose all’ultima moda, le cose di design, anche negli oggetti, anche nei gioielli. <br>Possibilmente questi orecchini saranno stati messi in un cassetto e tenuti lì per ricordo. Per questo probabilmente non ho ricordi di questo tipo. Anche se a volte la nonna metteva altri orecchini di sua madre, magari più eleganti o con pietre preziose, quando si andava ai matrimoni. Questi erano orecchini semplici, da tutti i giorni.”<br>
<br>
<strong>7 Tradizione orale: fiabe, canzoni e leggende</strong><br>
La tradizione orale è un modo antico e ancora vivo di trasmettere informazioni, conoscenze, valori, cultura e storia da una generazione all’altra. Prima dell’invenzione della scrittura, la tradizione orale era l’unico mezzo per conservare e trasmettere queste informazioni. La natura orale della tradizione significava che le informazioni dovevano essere facili da ricordare e trasmettere, spesso attraverso forme come fiabe, leggende, canzoni e racconti.<br>
Le fiabe, ad esempio, erano un modo per insegnare ai bambini valori importanti come la moralità, l’integrità e la perseveranza attraverso storie avvincenti e facili da ricordare. Le leggende e le storie popolari trasmettevano conoscenze su eventi storici, miti e figure culturali importanti. Le canzoni e le ballate erano un modo per trasmettere storie e racconti tramite melodie memorabili.
La tradizione orale ha anche permesso adattamenti e cambiamenti nel tempo per adattarsi alle esigenze e alle circostanze della comunità. Ad esempio, una fiaba poteva essere modificata per riflettere i cambiamenti nella società o per insegnare una lezione diversa. Questo processo di adattamento e cambiamento continuo ha permesso alla tradizione orale di evolversi e mantenersi rilevante nel corso del tempo.<br>
La tradizione orale ha anche svolto un ruolo importante nella preservazione della cultura e dell’identità di una comunità. Tramite la trasmissione di storie e conoscenze specifiche per una comunità, la tradizione orale ha aiutato a mantenere viva la cultura e a preservare la memoria storica della comunità.
Nonostante la diffusione della scrittura e delle tecnologie moderne, la tradizione orale rimane ancora oggi una parte importante della cultura e della storia di molte comunità in tutto il mondo. In molte culture tradizionali, la trasmissione orale continua ad essere un modo importante per preservare e trasmettere la cultura e la conoscenza.<br>
In conclusione, la tradizione orale è stata e continua ad essere un modo importante per la trasmissione di conoscenza nella storia dell’umanità. Attraverso forme come fiabe, leggende, canzoni e racconti, la tradizione orale ha permesso di mantenere viva la cultura, preservare la memoria storica e trasmettere conoscenze e valori.<br>
<br>
<strong>8 Processo creativo</strong><br>
Sono partita leggendo La vita sociale delle cose di Arjun Appadurai e Dall’evento al documento di Carla Bianco. In particolare nel capitolo La biografia culturale delle cose: il processo di mercificazione di Igor Kopytoff, all’interno della raccolta di saggi a cura di Appadurai, ho trovato diversi spunti su quelle che sono diventate le idee fondamentali del mio progetto. Inizia scrivendo “a proposito di cose e persone” che di solito contrapponiamo persone individualizzate e cose mercificate. Invece, scrive Kopytoff, spesso nella storia dell’uomo ci siamo trovati di fronte a persone mercificate, si parla di schiavitù.<br>
A questo punto mi sono chiesta se allo stesso modo potevano esistere cose individualizzate e esattamente che cosa poteva significare.
L’autore poi affronta esaustivamente il tema dell’approccio biografico nello studio della cultura delle merci, sacralizzazione, singolarizzazione degli oggetti, le collezioni di vecchi fumetti, etc. Il valore influenza e viene influenzato da una serie di fattori durante la vita di un oggetto. Ci sembra normalissimo ma pensandoci bene com’è possibile che un francobollo o una scatola di fiammiferi diventi un oggetto prezioso?
A questo punto ho inziato ad avere le idee più chiare. Se le biografie di un oggetto possono certamente raccontare molto sulla biografia della persona perché proprio non far parlare l’oggetto come quando si sente una favola da bambini?<br>
Ascoltare è diventata una parte fondamentale del mio progetto. Ascoltare è immediato. Per questo motivo ho deciso di creare un archivio in cui si possono ascoltare tutte le storie, una delle cose che un libro stampato non è in grado di fare. Inoltre l’archivio digitale è più raggiungibile, non conosce barriere di spazio e chiunque, ovunque si trovi, può decidere di ascoltare una storia e di imparare qualcosa.<br>
L’archivio digitale è immateriale. Il valore perde fisicità e si smaterializza. L’oggetto diventa l’occasione per condividere qualcosa di importante, di valore, una conoscenza, un ricordo, un viso.<br>
<br>
<strong>8.1 Ispirazione</strong><br>
Di seguito voglio citare dei progetti che sono stati per me fonte di ispirazione, e proprio per la natura del mio lavoro ci tengo a condividerli. Non si sa mai che possano far nascere altre idee.<br>
<br>
<strong>8.1.1 <i>Onlce Yanco </i></strong><br>
<i>Onlce Yanco</i> (1967) è il primo cortometraggio californiano della regista francese Agnès Varda. In questo documentario surreale la regista racconta la sua storia familiare. In particolare conosciamo il personaggio del lontano zio greco. Scopriamo un artista, un’anima affine a quella della nipote, fin’ora sconosciuta. Lo zio vive a Sausalito, in una comunità bohémien con case gallegianti,  barche colorate e gatti che si riposano al sole.<br>
Tutto il film è costellato da immagini dai colori vividi e da scene quasi oniriche. La voce di Varda ci accompagna e ci guida, scandisce il tempo. Yanco si rivela una persona molto interessante, piena di idee e punto di riferimento per la comunità in cui vive, dipingendo, guardando il mare e organizzando pranzi collettivi.<br>
C’è una scena in cui viene ricostruito e spiegato l’albero genealogico e, in particolare, viene mostrato il collegamento tra Agnès e Yanco. Questo schema viene disegnato su un cartellone, scritto con pennarelli e decorato da spille colorate. Voci si alternano a immagini, vecchie foto appese al muro e sguardi di chi è vivo.<br>
Partendo da una storia di famiglia la regista è riuscita a raccontare una comunità, uno stile di vita.<br>
<br>
<strong>8.1.2 <i>Learning to love you more</i> </strong><br>
LTLYM è un sito e progetto artistico durato sette anni che si basa su dati <i>crowdsourced</i>. Il progetto è stato creato nel 2002 da Miranda July e Harrell Fletcher e il sito da Yuri Ono. Più di ottomila persone hanno hanno contribuito mandando foto, disegni, testi creati in risposta ad una serie di “compiti”. Questi compiti sono settanta e l’ultima richiesta è stata quella di dire addio, <i>say goodbye</i>. Altre richieste sono <i>recreate an object from someone’s past</i>, <i>draw a constellation from someone’s freakles</i>, <i>recreate the moment after a crime</i>, <i>make a video of someone dancing</i>, <i>take a picture of strangers holding hands</i>, <i>take a picture of your parents kissing</i>, <i>make an encouraging banner</i>… <br>
Queste richieste scaturiscono storie a volte commoventi, a volte esilaranti, a volte spaventose. I partecipanti possono rispondere a quanti e quali compiti vogliono, condividendo pensieri, disegni e sono accumunati dalla stessa esperienza. Le richieste ti spingono a superare imbarazzo, a imparare qualcosa di nuovo oppure a provare a insegnare agli altri qualcosa che sappiamo solo noi.<br>
Nel 2010 il San Francisco MoMA ha acquistato il lavoro. Il progetto è stato esposto in diversi musei e il sito è rimasto online come archivio, oltre anche a diventare un libro.
<br>
<br>
<strong>8.1.3 Ogni cosa è illuminata</strong><br>
Ogni cosa è illuminata è un film statunitense del 2005, trasposto dall’omonimo libro autobiografico dello scrittore Jonathan Safran Foer. Nel film il protagonista affronta un lungo viaggio, che lo porta in Ucraina, per ricongiungersi ai ricordi di suo nonno.
Nel lungometraggio gli oggetti hanno un ruolo importante e sin dalla prima scena scopriamo che il protagonista è un collezionista di ricordi di famiglia sin da bambino. Ci viene mostrato un muro, il suo archivio, dove cataloga oggetti di ogni tipo, secondo a chi sono appartenuti, tutti dentro buste di plastica protettive. Quando gli viene chiesto perché continua a collezionare ossessivamente tutti questi oggetti, che vanno dal gioiello al disegno su foglio strappato, semplicemente risponde “Perché a volte ho paura di dimenticare”.<br>
Ricordi, radici, intrappolati dentro buste trasparenti, che si fanno materiali, oggetti.<br>
<br>
<strong>8.3 Imparare qualcosa di nuovo</strong><br>
Mi sono trovata bloccata per un momento: la mia idea aveva senso nel digitale, nel suono, nell’immateriale. Un sito interattivo mi sembrava il luogo migliore per ospitare questo archivio in continua crescita. Così però è sorto un problema: non avevo idea di come iniziare. Non sapevo nessun linguaggio di programmazione e non immaginavo nemmeno come poteva funzionare questo mondo.
Il progetto parla anche di questo: imparare qualcosa di nuovo. Quale modo migliore di portarlo a termine se non imparando una nuova lingua per comunicare?<br>
<br>
<strong>8.3.1 HTML </strong><br>
Ho deciso di intraprendere questo percorso e di imparare le basi di html e css, l’inizio utile per progettare un sito.
Ironicamente o, anzi, giustamente mi sono imbattuta in un nuovo significato di valore.
Ho imparato che in html si usano i tag, si scrivono così. I tag non servono a descrivere l’aspetto dei contenuti ma il loro ruolo. Questi tag possono essere corredati da uno o più attributi che servono a specificre meglio le funzioni degli elementi. Sono coppie chiave-valore separate dal carattere = (uguale). Il “valore” viene scritto tra virgolette.<br>
<br>
<strong>8.3.2 Perché disegnare</strong><br>
Oltre un audio contenente la storia, ho chiesto anche un disegno. Perché così come gli oggetti tracciano dei sentieri, volevo una traccia, una linea di come ci ricordiamo questo oggetto. Una fotografia non è abbastanza perché è troppo “oggettiva” (almeno, per questo scopo). Volevo un gesto attivo: una linea sul foglio bianco. Inoltre alcuni oggetti potevano non esistere più o non essere stati mai fotografati.<br>
Per quanto riguarda l’imparare o il riscoprire, un po’ di persone mi hanno ringraziato per avergli chiesto di disegnare. Per loro è stata l’occasione per fare qualcosa che non facevano da molto tempo. Infatti ho ricevuto anche disegni particolari, colorati, sfumati, intricati e anche insolitamente precisi nonostante avessi premesso che anche uno scarabocchio sarebbe stato sufficiente.
La pratica del disegnare può essere uno spunto di riflessione, soprattutto per chi non disegna quotidianamente, qualcosa da imparare non some tecnica ma come esercizio di memoria, di scrittura, di immedesimazione.<br>
<br>
<strong>8.4 Il <a href="ricordo.jpg">ricordo</a></strong><br>
Come scrive Terry Shoptaugh nel suo saggio <i>Why Do We Like Old Things? Some Ruminations on History and Memory</i>: “Tutte queste cose svolgono una funzione simile nel ricordarci un tempo e un luogo particolari. In quanto tali, possono aiutare la persona comune a comprendere il senso del passato. […] Quando guardiamo qualcosa che stimola la nostra memoria, stiamo stabilendo un legame tra passato e presente. […] I <i>keepsakes</i> possono essere cruciali per questo processo, fungendo da “trigger” per stimolare la memoria.”<sup>4</sup><br>
<i>Keepsakes</i> più che con l’italiano “ricordi” si spiega meglio con il francese <i>souvenirs</i>. È qualcosa che ci aiuta a ricordare un posto, una persona o un avvenimento.<br>
Questi oggetti altro non sono che ricordi materiali di qualcosa che crediamo importante anche se non sappiamo bene con quali parole spiegarlo.<br>
<br>
<br>
<br>
<strong>Fonti<br><br>
Citazioni e bibliografia<br></strong>
<sup>1</sup>Arjun Appadurai, La vita sociale delle cose, Meltemi editore, 1986<br>
<sup>2</sup>Jean Baudrillard, Il sistema degli oggetti, Bompiani, 1968<br>
<sup>3</sup>Carla Bianco, Dall’evento al documento, CISU, 1994<br>
<sup>4</sup>Terry Shoptaugh , Why Do We Like Old Things? Some Ruminations on History and Memory, The Heritage Press, 1991<br>
<br>
<strong>Sitografia</strong><br>
Miranda July e Harrel Fletcher, 2002, <i>Learning to love you more</i>, <a href="http://www.learningtoloveyoumore.com" target="_blank">www.learningtoloveyoumore.com </a> <br>
Andrea Marzilli, 2016, Introduzione all’HTML, <a href="https://www.html.it/pag/16026/introduzione22/" target="_blank">www.html.it</a><br>
<br>
<strong>Filmografia</strong><br>
Agnès Varda, <i> <a href="video.mp4"> Onlce Yanco</i></a>, 1967<br>
Liev Schreiber, <i>Everything is illuminated</i>, 2005<br>
</p>

</body>

</html>